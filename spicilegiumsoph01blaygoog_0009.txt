AD LECTOREM.

-—-————-—

Ex quo primum Sophoclis fabularum editionis concinnandae
operam suscepi¹ mos mihi fuit identidem quicquid ad poetae
sermonem illustrandum et mentem explicandam utile futurum
videretur annotare et scrinio meo committere, ut nova materieS,
si forte altera editio mea requireretur, ad manum praesto esset.

Has observationes meas, quas pariter atque Adversaria mea
critica in Sophoclem, Spicilegium tragicum, Adversaria in varios
poetas Graecos ac Latinos, et Adversaria iu tragicorum Graeco-
rum fragmenta, studiosis Sophoclis lectoribus futurisque editoribus
non inutiles fore spero, in hoc volumen collectas hodie publici
juris facio lectorisque benigni indulgentiae commendo.

Scribebam Brightoniae, 26. Vernon Terrace, Maii die 17. 1903.

1) Oedipus Rex, Oedipus Coloneus, Antigone (in Bibliotheca Classica,
one volume, G. Bell, London 1859. Philoctetes 1870. Trachiniae 1871. Electra
1873. Ajax 1875. Omnes cum notis AngliciS. Williams and Norgate, London.

